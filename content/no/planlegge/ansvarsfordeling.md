---
title: "Ansvarsfordeling"
weight: 1
translationKey: rolesresp
description: >
  Manglende klarhet i hvem som er ansvarlig for hva kan få store konsekvenser. Dette gjelder alle prosjekter, men er spesielt viktig dersom andre selskaper enn oss og kunden er involvert. Å ha en tydelig ansvarsfordeling med tilhørende varslingsrutiner og roller er avgjørende.
---

Bouvet gjennomfører utviklingsprosjekter på mange ulike måter, der vi tar mer eller mindre ansvar for prosjektledelse, planlegging, utviklingsfasen, kvalitetssikring og ikke minst drift og forvaltning av løsningen. Vi har også ulike innslag av eget, kundens og tredjepartsutstyr, både under utvikling og forvaltning av løsningen. 

Uavhengig av hvordan prosjektet gjennomføres er det viktig at vi har kontroll på ansvarsfordelingen. Denne skal være regulert i avtalen med kunden, og vi må sikre at vi  
* Har kontroll på ansvar og rollefordeling
* At vi har kontaktpunkt hos alle involverte parter
* Kan følge opp avvik raskt slik at vi unngår misforståelser eller problemer senere i prosjektløpet

{{< important title="Viktig" >}}
Rollen <strong>leveranseansvarlig</strong> har ansvar for sikkerheten i leveransen, og er ansvarlig for at dette følges opp. 
{{< /important >}}

## Drift og forvaltning av løsning 
### Bouvet

Dersom vi er ansvarlige for drift og forvaltning av løsning i vår infrastruktur, vil denne komme inn under vår sertifisering på ISO 27001 - Informasjonssikkerhet. Dette medfører at vi har et større helhetlig ansvar for sikkerheten rundt løsningen, og det er viktig at leveranseteamet er klar over dette. 

Alle ressurser driftet av leveranseteamet må håndteres på linje med all annen infrastruktur, så teamet må ha rutiner for patching og vedlikehold eller sikre at dette blir håndtert. Vær obs på at kunderessurser og data håndteres med egne backuprutiner, slik at vi ikke blander på tvers av kunder eller med våre egne interne data. 
Sjekk gjerne med Intern-IT & Sikkerhet for å se hva de kan levere og bistå med for å forenkle leveranse og forvaltning.  

[Bouvets Statement of Applicability/Anvendelseserklæring (SOA)](https://wiki.bouvet.no/display/BLS/SOA+-+ISO27001%3A2022) tar for seg ulike kontroller relatert til informasjonssikkerheten og hvordan vi skal forholde oss til disse. SOA kan finnes i det interne ledelsessystemet. Dersom vi tar på oss denne rollen vil din regionale kvalitetsleder kunne bistå med råd og veiledning for å sikre at alt ansvar er ivaretatt. 

### Kunde eller tredjepart

Dersom vi kun har ansvar for utvikling av løsningen, er det viktig at vi har gått opp grensesnittet mellom oss og organisasjonen som overtar og drifter løsningen videre:

* Hvordan skal handover skje
* Hvordan håndterer vi at nødvendig hardware og kapasitet er satt opp
* Hvordan sikrer vi at behov for deployments, driftshendelser, feilrettinger og liknende kommuniseres til begge parter? 

{{< important title="Tips" >}}
Dokumenter ansvarsfordeling og annen relevant informasjon i kildekodesystemet sammen med resten av det som produseres i prosjektet. Det øker synligheten og alle vet til enhver tid hvor informasjonen finnes.
{{< /important >}}

## Veien videre
* [Bouvet: Leveranseansvarlig](https://wiki.bouvet.no/display/BLS/Leveranseansvarlig) (intern lenke)
* [Bouvet: Statement of Applicability](https://wiki.bouvet.no/display/BLS/SOA+-+ISO27001%3A2022) (intern lenke)