---
title: "Hva gjør en Security Champion"
weight: 2
translationKey: hgsc
description: >
  Gratulerer du har nå blitt en av de som jobber for å skape en bedre verden! Det vanskeligste er nå gjort, så nå skal vi bare å begynne med å ta små skritt i riktig retning.
---
## Hva gjør en Security Champion?
Som Security Champion forventes det at du tar til deg ny kompetanse og holder deg oppdatert. Du er spydspissen på sikkerhet innefor leveransen og skal sammen med leveranseansvarlig passe på at vi leverer i henhold til Bouvets beste praksis - dokumentert med [sjekklista]({{< ref "sjekklisten.md" >}}) her på sikkerhet.bouvet.no.

Som Security Champion er det er ikke alltid enkelt å vite hvor man bør begynne. For å få en god start har vi forsøkt å oppsummere tre punkter du kan ta utgangspunkt i.

### Bli kjent med prosjektet
Begynn med å stille deg selv noen spørsmål?

* Hva er hensikten med prosjektet?
* Har teamet noen eksisterende sikkerhetsrutiner eller dokumentasjon?
* Hvordan kan dette produktet misbrukes, hvilke angrepsflater eller informasjon inneholder det?

Bruk gjerne [sjekklista]({{< ref "sjekklisten.md" >}}) som utgangspunkt for refleksjoner. Prat med de andre i teamet, og forsøk å finn ut hva teamet har gjort tidligere, og hvilken informasjon som er tilgjengelig. 

### Har vi kontroll på prosjektet vårt?
[Sjekklista]({{< ref "sjekklisten.md" >}}) er Bouvets beste praksis for utviklingsprosjekter, og skal brukes såsant ikke leveransen eller kunden tilsier bruk av annet rammeverk. Har vi kontroll på punktene beskrevet i den - eller har vi gjort en vurdering av risiko dersom vi ser bort fra noen av punktene? 

Dersom ja, bør du som Security Champion gå gjennom og gjøre deg kjent med informasjonen. Viktige momenter her er når den sist ble oppdatert eller revidert, og hvilke rutiner teamet har for å holde den oppdatert. Dersom nei, bør du som Security Champion prate med leveranseleder for å se hvordan dere i fellesskap kan etablere gode rutiner for å dokumentere samt revidere denne informasjonen jevnlig. 

Dere trenger ikke å løse alt på dag 1, det viktige er at dere kommer igang med arbeidet, og at eventuelle funn eller mangler tas opp i teamet, legges i backloggen og prioriteres med andre oppgaver som skal løses. 

### Etabler gode rutiner
Det er ikke alle som har interesse av sikkerhetsarbeid - folk har ulike interesser og forutsetninger. Sikkerhet er imidlertid en viktig del av kvaliteten i håndtverket vi leverer, så det er viktig at teamet inkluderes i arbeidet og at det etableres gode rutiner som i minst mulig grad avhenger av enkeltpersoner. Du som Security Champion skal følge opp sikkerhetsspørsmål på vegne av teamet, og skal sikre at teamet får de svarene de trenger. 

### Hva om sikkerhetsarbeidet stopper opp?
Det kan være mange årsaker til at sikkerhetsarbeidet stopper opp - et vanlig eksempel er at kunden insisterer på å levere funksjonalitet først, sikkerhet "senere". På samme måte som med testing og UX  er sikkerhet en integrert del av utviklingsløpet - det er ikke noe en klatter på i etterkant - uten at det går utover kvalitet eller kost. 

Dersom sikkerhetsarbeidet stopper opp skal du som Security Champion først ta det opp med leveranseansvarlig, og deretter med din regionale kvalitetsleder dersom leveranseansvarlig er ute av stand til å påvirke situasjonen. Sikkerhetsarbeid er viktig - vi ønsker ikke å havne på forsiden av VG fordi vi ikke gjorde jobben vår!

### Hva om jeg står fast?
Dersom du som Security Champion er usikker på hva du skal gjøre, og ikke føler du kommer noen vei - prat med leveranseleder eller enhetsleder, eller ta kontakt med andre Security Champions! Bruk Slack-kanalen ```#security-champions``` for å nå andre Security Champions, eller kontakt et av medlemmene i [kjernegruppa for Security Champions i Bouvet]({{< ref "security-champion/hva_er_en_security_champion.md#hvem-driver-security-champion-i-bouvet" >}})

# Nyttige linker
* [Rollebeskrivelse for Security Champions i BLS(Krever Bouvet-bruker)](https://wiki.bouvet.no/display/BLS/Security+Champion)
* [Kvalitetsledere i Bouvet (Krever Bouvet-bruker)](https://wiki.bouvet.no/display/BLS/Om+kvalitetssystemet#Omkvalitetssystemet-Regionalekvalitetsledere)
