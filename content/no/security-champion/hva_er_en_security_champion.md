---
title: "Bouvet Security Champion"
weight: 1
translationKey: bsc
description: >
  En Security Champion er ikke en definert rolle i Bouvet, det er rett og slett en person som engasjerer seg for sikkerhet og som bidrar til å sette fokus på sikkerhet i leveransene våre. Alle kan bli en Security Champion - om du vil får du lov!
---

## Hvorfor "Security Champion"
Begrepet "Security Champion" har etterhvert blitt et etablert begrep for å favne om folk som ikke nødvendigvis jobber direkte med sikkerhet, men som kan være en brobygger mellom de formelle sikkerhetsrollene og utviklerteamene. 

Det finnes mange måter å implementere et Security Champion-program på; OWASP har en [forholdsvis utfyllende liste](https://owasp.org/www-project-security-culture/stable/4-Security_Champions/) med punkter for et program der Security Champions har en mer formell rolle. I Bouvet har vi valgt en annen løsning inspirert av [NAV](https://sikkerhet.nav.no/docs/bli-security-champion/) og [Equinor](https://equinor.github.io/appsec/security-champion/) der det hele er mer uformellt, og hver enkelt kan bidra med det en kan og har kapasitet til. 

# Hva gjør en Security Champion?
Her vil det variere mellom regioner, enheter og team, men i stor grad er det opp til hver enkelt Security Champion å vurdere hvor mye en kan engasjere seg utover eget prosjekt. Slack-kanalen ```#security-champions``` brukes for å annonsere eventer, dele nyttig informasjon og liknende som angår Security Champions i Bouvet.  

I tillegg er det mange som bruker Slack-kanalen ```#sikkerhet``` for å dele nyheter, stille spørsmål eller poste tips og triks. Noen regioner har også faste samlinger for alle Security Champions, i tillegg til at det arrangeres kurs, meetups, foredrag og mye annet. 

Bouvet begynner å bli et stort selskap med stort spenn i prosjektene vi jobber med, og sikkerhet er et gedigent område der alle har noe nytt å lære hver dag. Vi digger kompetansedeling, så det er kjempekult om akkurat _DU_ har lyst til å engasjere deg og dele det du vet med andre - uansett hvor lav eller høy terskelen for å forstå det måtte være.

Og viktigst av alt; vi selger primært kompetanse, og flere engasjerte Security Champions er aldri negativt. Dersom du er usikker på hva du får lov til å gjøre eller ikke, prat med nærmeste leder og andre Security Champions i regionen så finner dere helt sikkert en løsning.

# Veien videre
* [OWASP: Security Culture](https://owasp.org/www-project-security-culture/stable/4-Security_Champions/)
* [Bouvet: Security Champion (BLS)](https://wiki.bouvet.no/display/BLS/Security+Champion) (Krever Bouvet-bruker)
* [NAV: Security Champion](https://sikkerhet.nav.no/docs/bli-security-champion/)
* [Equinor: Security Champion](https://equinor.github.io/appsec/security-champion/)
