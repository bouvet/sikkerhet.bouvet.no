---
title: "Bouvet Security Champion"
weight: 1
translationKey: bsc
description: >
  En Security Champion er en tverrfaglig rolle med sikkerhetskompetanse som arbeider aktivt for å øke fokus på sikkerhet - og dermed kvaliteten på leveransen.
---

## Hvorfor "Security Champion"
Begrepet "Security Champion" har blitt et etablert begrep for å favne om folk som jobber med sikkerhet i kontekst av faget sitt - en sikkerhetsforkjemper. De er ikke sikkerhetseksperter ene og alene, men har interesse, engasjement og kompetanse innenfor sikkerhet i kontekst av oppgavene de vanligvis utfører. I Bouvet er det leveranseansvarlig som er formelt ansvarlig for sikkerheten i leveransen, men de trenger ressurser de kan lene seg på - en Security Champion er en slik ressurs! 

Det finnes mange måter å implementere et Security Champion-program på; I Bouvet har vi valgt en linje som minner om [beskrivelsen fra OWASP](https://owasp.org/www-project-security-culture/stable/4-Security_Champions/) der Security Champions har en mer formell rolle i leveransene. Andre organisasjoner har en løsere tilnærming - men målet er det samme: Ansatte som har sikkerhet med seg inn i det øvrige arbeidet de gjør, slik at vi totalt sett kan levere med høyere kvalitet!

## Hvordan blir du en Security Champion?
Intensjonen er at _alle_ skal ha muligheten til å bli en Security Champion! For at du skal fungere i rollen må du imidlertid gjennomføre minimum det første av fire kurs satt opp for Security Champions i Bouvets e-læringsplattform Security Journey. Dette kurset inneholder flere moduler som dekker flere grunnleggende tema, og er nyttig for alle - uavhengig av bakgrunn. Du trenger ikke å være utvikler - modulene i dette første kurset består utelukkende av videoleksjoner/artikler, etterfulgt av en quiz. Da rollen som Security Champion krever litt innsats er det viktig at du avklarer det med nøærmeste leder, slik at du får spillerommet som trengs for å fungere i leveransen. 

**Husk:** _En Security Champion skal ikke være sikkerhetsekspert, men må ha noe sikkerhetskompetanse med inn i teamet og et ønske om å lære mer!_

## Hvem driver Security Champion i Bouvet? 

Kjernegruppa for Security Champion i Bouvet består av 
* Knut Erik Hollund (Rogaland, leder)
* Christoffer Hafsahl (Rogaland)
* Thomas Kalve (Rogaland)
* Rupak Katwal (Rogaland)
* Karyna Kholodar (Rogaland)
* Jarl Erik Schmidt (Rogaland)
* Andreas Skaret (Nord)
* Joachim Skjæveland (Rogaland)
* Rashid Sultan (Øst)
* Frode Sætre (Sør)

Kjernegruppa er ansvarlig for planlegging og gjennomføring av AppSec Caffeine, og bidrar aktivt for å bygge et bedre sikkerhetsmiljø internt i Bouvet.

# Nyttige linker
* [OWASP: Security Culture](https://owasp.org/www-project-security-culture/stable/4-Security_Champions/)
* [Bouvet: Security Champion (BLS)](https://wiki.bouvet.no/display/BLS/Security+Champion) (Krever Bouvet-bruker)
